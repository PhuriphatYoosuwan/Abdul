คุณมีแนวโน้มจะมีความเครียดในเรื่องการเงินอยู่บ้าง แต่ว่าก็ไม่ถึงกับมากมายอะไรนัก ด้วยความที่ไพ่ใบนี้บ่งบอกถึงสถานการณ์ที่เอาแน่เอานอนไม่ได้ ดังนั้นเรื่องการเงินก็เช่นกัน รายรับและรายจ่ายของคุณนั้นจะไม่ค่อยมีความบาลานซ์กันเท่าไรนัก ทำให้ระยะนี้การเงินอาจจะตึงเป็นพัก ๆ คุณอาจจะรู้สึกว่าคุณไม่ได้ใช้ของฟุ่มเฟือยหรือซื้อของที่มีราคาแพงเกินตัวก็จริงอยู่ แต่ตัวคุณเองก็มีการใช้เงินแบบไม่ค่อยเป็นระบบ เรียกว่าใช้จ่ายตามใจตัวเองก็ได้เช่นกัน อยากได้อะไรก็ซื้อโดยไม่ลังเล ซึ่งทำให้การเก็บเงินของคุณเป็นเรื่องค่อนข้างยาก เป็นช่วงเวลาที่ไม่มีเงินเก็บ หรือเก็บเงินไม่ค่อยได้เลย นอกจากนั้นคุณมักจะชอบเสี่ยง ทำให้อาจจะสนใจการเล่นหุ้น หรือการเล่นการพนันได้ด้วยเช่นกัน
ในเรื่องการเงินนั้นจัดว่าระยะนี้ยังมีเงินเข้ามาให้หมุนได้อย่างไม่ติดขัด อาจจะไม่ถึงกับลื่นไหลมากเท่าไรแต่ก็ยังไม่มีปัญหาเรื่องการเงินในระยะนี้ หากว่าในอดีตคุณมีปัญหาเรื่องการเงินมาก่อนก็แสดงว่าปัญหาเหล่านั้นจะค่อย ๆ บรรเทาลง ทำให้คุณคลายความกังวลได้ซักพัก แต่อย่างไรก็ตามอย่าเพิ่งสร้างปัญหาใหม่ด้วยการใช้เงินตามใจตัวเอง เพราะถึงแม้ว่าคุณจะหมุนเงินได้ทันท่วงทีก็ตาม แต่ก็จะทำให้การใช้เงินของคุณไม่เป็นระบบ และมีปัญหาตามมาได้อีกในอนาคต หากคุณทำธุรกิจของตัวเอง คุณอาจจะต้องรอบคอบในเรื่องเอกสารการเงินให้ดีด้วย ในคนที่คิดจะลงทุนอะไรใหม่ ๆ ควรศึกษาหาความรู้ในสินทรัพย์ที่จะลงทุนให้ดีซะก่อน อย่าเพิ่งเชื่อตามคำแนะนำของคนที่คุณรู้จัก เพราะหากไม่มีความรู้ด้านการลงทุนมากพออาจจะเกิดการขาดทุนได้
การเงินในระยะนี้จัดเป็นช่วงที่เก็บเงินได้ค่อนข้างยากมาก ๆ คุณอาจมีความคิดเกี่ยวกับเรื่องอนาคต หรือมีความคิดว่าอยากจะเก็บเงิน แต่อารมณ์เหล่านี้ก็มักมีเป็นพัก ๆ ทำให้สรุปแล้วไม่ได้เก็บซักที หากคิดว่าจะเก็บให้เก็บเลยเพราะว่ามักจะมีเหตุให้ใช้เงินไปกับข้าวของฟุ่มเฟือยต่าง ๆ ในคนที่มีหนี้สินอยู่อาจจะเครียดมาก เพราะไม่รู้จะหมุนเงินจากทางไหน ควรทำใจให้สบาย ๆ และค่อย ๆ หาวิธีแก้ไขทีละขั้นตอน และควรประหยัดให้มากกว่านี้ด้วย หากให้ใครยืมเงินไปมีแนวโน้มว่าคุณอาจจะโดนชักดาบ โดนเบี้ยวเงิน หรือหากไม่ตามทวงก็นานมากกว่าจะได้คืน โดยสรุปแล้วการเงินช่วงนี้ไม่ค่อยดีนักดังนั้นอย่าใช้จ่ายเกินตัวจะดีที่สุด
ระวังการใช้จ่ายเงินของตัวคุณเองให้มาก เพราะระยะนี้คุณจะรู้สึกว่ามีอะไรที่อยากได้เต็มไปหมด ทำให้ตัดสินใจใช้จ่ายโดยไม่ใคร่ครวญให้รอบคอบ และอาจมานั่งเสียดายเงินทีหลัง โดยเฉพาะในผู้หญิงอาจมีค่าใช้จ่ายเกี่ยวกับเสื้อผ้า หรือของสวยงาม รวมถึงความฟุ่มเฟือยด้วยเช่นกัน เพราะคุณจะเริ่มรู้สึกว่าอยากให้ตัวเองดูดีมากกว่าเดิมนั่นเอง แต่หากเป็นผู้ชายอาจจะได้รับการสนับสนุนในด้านการเงินจากผู้ใหญ่เพศหญิง เป็นได้ทั้งแม่ คนรัก หรือเจ้านายให้โอกาสเรื่องการงาน ทำให้การเงินดีขึ้นก็ได้เช่นกัน ในคนทำธุรกิจส่วนตัวการเงินจะเริ่มดีขึ้นเล็กน้อยแต่อย่าเพิ่งประมาท หากรอคอยข่าวเรื่องการเงินก็มีแนวโน้มว่าจะได้รับเงินแน่นอน แต่จะมีความล่าช้าเกิดขึ้น
การเงินในระยะนี้ยังไม่ถึงขั้นดีมากนัก แต่ก็ยังสามารถควบคุมสถานการณ์ในเรื่องการเงินเอาไว้ได้อยู่ คุณอาจต้องลดการเข้าสังคมลงบ้างเพราะจะหมดเงินไปกับการสังสรรค์หรือการท่องเที่ยวค่อนข้างเยอะ ในบางคนอาจมีค่าใช้จ่ายเกี่ยวกับผู้ใหญ่ในบ้าน หรือการเดินทางไปต่างประเทศ หากไม่จำเป็นอย่าเพิ่งให้ใครหยิบยืมเงินในช่วงนี้เพราะว่านานกว่าจะได้คืน ในคนที่กำลังมีปัญหาเรื่องการเงินให้ลองปรึกษาผู้ใหญ่ที่คุณนับถือ คุณอาจได้รับความช่วยเหลือจากรุ่นพี่ หรือผู้ใหญ่ในบ้านของคุณ้อง คนที่ทำธุรกิจของตัวเองจะพอมีเงินเข้ามาหมุน แต่ต้องระวังค่าใช้จ่ายให้มาก เพราะอาจจะมีปัญหาหมุนเงินไม่ทันในภายหลังได้
เป็นช่วงที่มีความมุ่งมั่นและต้องการอนาคตที่เป็นจริงเป็นจัง หากที่ผ่านมาคุณใช้จ่ายเงินตามสบายก็จะเริ่มวิตกกังวลเกี่ยวกับอนาคตทางด้านการเงินของคุณ มีความคิดที่อยากจะลงทุน หรือหาวิธีทำให้เงินที่มีอยู่งอกเงยเพิ่มขึ้น ในคนทำงานประจำคุณจะเริ่มประหยัดกว่าแต่ก่อน และมีความต้องการที่จะหาเงินให้ได้เพิ่มขึ้นกว่านี้ สำหรับคนทำธุรกิจส่วนตัวคุณอาจจะต้องจัดการเกี่ยวกับระบบการเงินของบริษัท ก็จะช่วยให้การเงินในองค์กรคล่องตัวมากขึ้นได้เช่นกัน นอกจากนี้การเงินโดยรวม ๆ ก็ยังถือว่าไม่ได้ติดขัดอะไร เรียกว่าจังหวะนี้ค่อนข้างมีเงินเข้ามาให้หมุนอย่างลื่นไหลด้วยซ้ำไป
การเงินในระยะนี้ส่วนมากมักจะเป็นในลักษณะเข้ามือซ้าย-จ่ายมือขวาตลอด ถึงคุณพยายามจะประหยัดก็มักจะมีเรื่องเข้ามาให้ใช้จ่ายตลอด โดยเฉพาะหากคุณเป็นคนชอบเข้าสังคม พบปะผู้คนใหม่ ๆ ก็ยิ่งทำให้รายจ่ายของคุณเพิ่มขึ้นไปอีก หากคิดจะประหยัดต้องพยายามลดการสังสรรค์ดูบ้างก็อาจพอช่วยได้ นอกจากนี้คุณมักจะเสียเงินไปกับเสื้อผ้า หรือเครื่องประดับมากเป็นพิเศษด้วย ในคนที่ทำงานประจำอาจจะหารายได้เพิ่มยากซักหน่อย แต่หากคุณมีงานเสริมก็จะถือว่ามีรายได้จากงานเสริมเข้ามาประปราย ทำให้ไม่รู้สึกว่าเงินตึงมากเท่าไรนัก สำหรับคนทำงานส่วนตัวการเงินยังไม่ค่อยเสถียรมากนัก ดังนั้นควรมีเงินสำรองไว้ในธุรกิจด้วย
คุณจะมีความรู้สึกเหนื่อยล้า และมองว่ากว่าจะได้เงินมานั้นช่างยากลำบาก ในระยะนี้คุณจะยังมีความสามารถที่จะหาเงินมาใช้จ่ายได้ทันอยู่แต่จะรู้สึกเหมือนคุณต้องทำงานอย่างหนัก ถึงจะได้เงินเข้ามา อย่างไรก็ตามโดยรวมแล้วจะมีเงินแค่พอใช้แต่ไม่ได้มีให้ฟุ่มเฟือย ดังนั้นอย่าเพิ่งใช้จ่ายหรือเพิ่มค่าใช้จ่ายในส่วนที่ไม่จำเป็น ควรสำรองเงินไว้ก่อนก็จะดีกว่า ในคนที่ทำธุรกิจส่วนตัวยังต้องเหน็ดเหนื่อย ต้องตามทวงเงินลูกค้ากันจนเบื่อ แต่ก็มีโอกาสสำเร็จ หากคิดจะลงทุนอะไรช่วงนี้ควรรอเวลาไปก่อนเพราะมีโอกาสเงินจม หรือลงทุนไปนานกว่าจะได้ผลตอบแทนคืนกลับมา
เป็นช่วงเวลาที่เงินสะพัด และมีรายจ่ายค่อนข้างมาก คุณจะรู้สึกถึงภาวะเงินขาดมือได้ดังนั้นอย่าประมาทในการใช้เงินเป็นอันขาด หลายคนอาจมีเรื่องเสียเงินกับสุขภาพ รวมไปถึงข้างของฟุ่มเฟือยอีกด้วย นอกจากนี้ยังต้องระวังความหน้าใหญ่ของตัวคุณให้มาก เพราะอาจจะใจป้ำใช้เลี้ยงเพื่อนฝูงจนทำให้ตัวเองเดือดร้อนได้ คนที่ทำธุรกิจส่วนตัวระยะนี้ยังต้องประคองสถานการณ์ด้านการเงินของบริษัทให้ดี เพราะอาจจะหาเงินได้ยากกว่าปกติ ในคนที่มีความคิดอยากลงทุน ไม่ว่าจะเล่นหุ้น หรือเพิ่มทุนในธุรกิจที่ทำอยู่ ควรชะลอไปก่อนจะดีกว่า
สถานการณ์ด้านการเงินของคุณนั้นจะยังถือว่าไม่ราบรื่นมากนัก มักมีอุปสรรคเล็ก ๆ น้อย ๆ หรือรายจ่ายหยุมหยิมเข้ามาทำให้เงินที่ควรจะได้นั้นล่าช้าออกไปอีก อย่างไรก็ตามหากรอบคอบเก็บเงินไว้ตั้งแต่เนิ่น ๆ ก็สามารถจะแก้ไขสถานการณ์เฉพาะหน้าไปได้ อาจจะมีข่าวเรื่องการเงินเข้ามา แต่ก็ต้องรอนานพอสมควรกว่าจะได้ตามที่ตกลงกันไว้ คนที่ทำธุรกิจส่วนตัวอย่าเพิ่งขยับขยายหรือคาดหวังผลกำไรในช่วงนี้ ควรประคองสถานการณ์ที่เป็นอยู่ไปซักระยะหนึ่งก่อนจะดีกว่า ถ้ามีโอกาสได้ไปวัดทำบุญก็จะดีมาก เพราะจะช่วยเสริมดวงการเงินของคุณได้
คุณจะมีโอกาสในด้านการเงินเข้ามาในชีวิต อาจจะเป็นโอกาสด้านการงานเข้ามาก่อน แล้วส่งผลให้การเงินของคุณดีขึ้นด้วย หากในอดีตคุณมีปัญหาในด้านการเงินมาก่อน มีแนวโน้มว่าปัญหาเหล่านั้นจะค่อย ๆ คลี่คลาย และมีเงินเข้ามาให้หมุนแบบฟลุ๊ค ๆ แต่สิ่งที่ต้องระวังคือคุณอาจหมดเปลืองไปกับค่าใช้จ่ายในการสังสรรค์ในแวดวงเพื่อนฝูง ดังนั้นควรรอบคอบในการใช้เงินเอาไว้ด้วย สำหรับคนที่ทำธุรกิจของตัวเอง คุณจะมีรายได้จากการทำธุรกิจเพิ่มขึ้นทำให้คุณรู้สึกพึงพอใจอย่างมาก นอกจากนี้ถ้าหากว่าคุณมีความคิดที่จะลงทุนเพิ่มในกิจการ หรือลงทุนในทรัพย์สินอะไรก็ตาม ยังถือว่าเงินลงทุนมีโอกาสจะงอกเงยอยู่ แต่คุณควรศึกษาข้อมูลให้ดีเสียก่อน
จะมีโชคเรื่องการเงินเข้ามาจากความสามารถของตัวคุณเอง การเงินในระยะนี้ถือว่ามีเข้ามาไม่ขาดมือ แต่ก็มีรายจ่ายที่ค่อนข้างสูงเช่นเดียวกัน ควรระวังการใช้เงินของตัวคุณเองด้วยเพราะคุณอาจซื้อของฟุ่มเฟือยมากจนเกินไป ถึงแม้ว่าจะยังไม่ได้เดือดร้อนในเรื่องเงินมากนัก แต่ก็ไม่ควรประมาท โดยรวมแล้วการเงินจะเป็นลักษณะเข้ามือซ้าย จ่ายมือขวา สามารถหมุนเงินได้ทันแต่จะไม่มีเงินเหลือเก็บเลยนั่นเอง สำหรับคนที่ทำธุรกิจของตัวเองอาจมีรายจ่ายจุกจิกเข้ามาเยอะทำให้คุณกังวลว่าจะหาเงินไม่ทัน แต่รายได้ที่เข้ามาก็เพียงพอที่จะทำให้คุณหมุนเงินในธุรกิจของคุณ เพียงแต่กำไรอาจจะเหลือไม่เยอะนัก
การเงินในช่วงนี้จะเป็นช่วงที่ตึงเครียดอย่างมาก คุณอาจจะช็อตเงินและหมุนเงินไม่ทัน ทำให้วิตกกังวลใจเพราะรู้สึกเหมือนตัวคุณเองมืดแปดด้าน และคิดไม่ตกกับปัญหาทางการเงินที่เกิดขึ้น พยายามอย่าใช้จ่ายฟุ่มเฟือยในระยะนี้ และควรทำบัญชีรายรับรายจ่ายบ้าง เพื่อให้คุณได้รู้ว่ามีจุดอ่อนในการใช้เงินตรงไหน และจะได้ค่อย ๆ แก้ปัญหาไปทีละขั้นตอน นอกจากนั้นคุณต้องระวังปัญหาหนี้สินหรือการค้ำประกันให้คนอื่น ๆ หากมีคนมาขอร้องให้ช่วยค้ำประกัน คุณควรคิดพิจารณาให้รอบคอบ แต่ทางที่ดีอย่าค้ำประกันให้ใครจะดีกว่าเพราะมีแนวโน้มว่าคุณจะต้องมารับผิดชอบหนี้ที่เกิดขึ้นในภายหลัง อาจมีเกณฑ์เสียเงินเกี่ยวกับเรื่องสุขภาพของตัวคุณเอง หรือคนในครอบครัวก็ได้เช่นกัน เป็นช่วงที่ต้องระวังการใช้จ่ายให้มาก ๆ
สถานการณ์ในเรื่องการเงินของคุณระยะนี้เป็นช่วงที่ต้องระมัดระวังอย่างมาก อาจมีปัญหาการเงินหรือค่าใช้จ่ายที่ต้องจัดการแต่ไม่สามารถหาเงินมาหมุนได้ทัน คุณจะรู้สึกเครียดและหดหู่เหมือนว่าไม่รู้จะแก้ไขกับปัญหาที่เกิดขึ้นอย่างไรดี ช่วงนี้คุณควรใจเย็นให้มากและพยายามมีสติ อย่ากู้ยืมเงินนอกระบบหรือทำเรื่องกู้ทั้ง ๆ ที่คุณรู้ว่าเกินกำลังที่จะใช้คืน เพราะจะทำให้เกิดปัญหาตามมาทีหลังอย่างแน่นอน ในคนทำงานประจำยังต้องประหยัด อย่าฟุ่มเฟือยเพราะมีโอกาสมีหนี้สินจากการใช้เงินโดยไม่ระวังได้ ถ้าหากคุณทำธุรกิจส่วนตัวอาจมีปัญหาโดนโกง โดนเบี้ยวเงิน ระบบการเงินในบริษัทย่ำแย่ ดังนั้นควรประคองตัวไปก่อนอย่าเพิ่งคิดจะลงทุนหรือทำอะไรเพิ่ม ควรเริ่มจากการลดค่าใช้จ่ายที่ไม่จำเป็นจะดีที่สุด
การเงินในระยะนี้จะไม่ค่อยได้ดั่งใจคุณเท่าไรนัก ออกแนวเข้ามือซ้าย-จ่ายมือขวา มีเงินเข้ามาให้หมุนตลอดแต่เก็บไม่อยู่เลยซักนิด คุณควรทบทวนพฤติกรรมการใช้เงินของตัวเองในระยะที่ผ่านมาดูบ้างว่าใช้เงินตามอารมณ์มากไปหรือไม่ เพราะหากไม่ระมัดระวังคุณอาจจะพบกับภาวะเงินช็อตได้ ในคนที่คิดจะลงทุนอะไรก็ตามในช่วงนี้ควรเลื่อนไปก่อน เพราะมีโอกาสเสียหายมากกว่าได้เงิน โดยเฉพาะหากมีความคิดจะร่วมหุ้นลงขันกับใครควรเช็คให้รอบคอบด้วยจะได้ไม่เสียใจทีหลัง สำหรับคนที่เป็นเจ้าของกิจการ ระยะนี้การเงินยังพอมีเข้ามาให้ใช้จ่ายอยู่ แต่ก็ไม่ควรประมาทเพราะเงินที่เข้ามาเป็นเงินหมุนซะส่วนมาก
จ่ายอย่างไม่ระมัดระวังด้วย ควรระวังใจของตัวเองให้ดี ๆ เพราะจะมีอารมณ์อยากได้ของฟุ่มเฟือย หรือใช้เงินซื้อของที่ไม่จำเป็นเท่าไรนัก ซึ่งคุณจะมานั่งเสียใจทีหลังได้ ในคนที่ใช้บัตรเครดิตควรระวังการใช้เงินเกินตัวจนทำให้เกิดหนี้สินด้วย หากในระยะนี้จำเป็นต้องร่วมหุ้นลงทุนทำธุรกิจกับใคร ควรเว้นระยะไปก่อนและควรตรวจดูข้อเสนอให้ดี เพราะจะมีปัญหากันได้ในภายหลัง สำหรับคนทำธุรกิจส่วนตัวต้องระวังโดนเบี้ยวเงิน โดนโกง หรือลูกค้าจ่ายเงินล่าช้าทำให้เครียดมาก ดังนั้นควรรอบคอบในเรื่องเงินให้มากเป็นพิเศษ
เป็นช่วงเวลาที่ตึงเครียด คุณจะมีความกังวลอย่างหนักเกี่ยวกับเรื่องการเงินของตัวคุณเอง เป็นไปได้ว่าอาจมีรายจ่ายเข้ามาแบบกระทันหันโดยที่คุณไม่ได้ตั้งตัวเอาไว้ก่อน ทำให้หมุนเงินไม่ทัน และอาจช็อตเงินได้ หากมีใครมาขอหยิบขอยืมเงินในช่วงนี้ให้เลี่ยงไปก่อน เพราะอาจจะไม่ได้เงินคืน ในคนที่เป็นเจ้าของธุรกิจควรหลีกเลี่ยงการลงทุน และการเสี่ยงทุกรูปแบบ เพราะมีแนวโน้มว่าจะเสียเงินหนักแบบไม่ได้เงินต้นคืนแน่นอน แต่หากท่านใดมีโครงการที่จะลงทุนกับการก่อสร้างอาคาร หรือต่อเติมออฟฟิต ก็จะถือว่าไม่ค่อยมีปัญหาอะไรมากนักเพียงแต่ต้องระวังว่างบอาจจะบานปลายเกินกว่าที่ตั้งเอาไว้
การเงินในระยะนี้จะพอมีเข้ามาบ้าง แต่ว่าไม่มากนัก ดังนั้นอย่าเพิ่งชะล่าใจใช้เงินฟุ่มเฟือยเกินไป ควรเผื่อเงินฉุกเฉินเอาไว้จะดีกว่า หากก่อนหน้านี้คุณมีปัญหาหนักในเรื่องการเงิน ก็แสดงว่าช่วงนี้จะเริ่มเบาบางลงบ้าง แต่การเงินก็ยังไม่แน่ไม่นอน ในคนที่คิดจะลงทุนทำธุรกิจควรชะลอเวลาไปก่อน อย่าเพิ่งลงทุนในช่วงนี้ เพราะว่าอีกนานกว่าจะถอนทุนคืนได้ ยังไม่ใช่จังหวะที่เหมาะนัก ในบางคนอาจมีค่าใช้จ่ายในเรื่องของต่อเติมบ้าน หรือปรับปรุงที่ดินที่อยู่อาศัยก็ได้เช่นกัน โดยรวม ๆ แล้วดวงการเงินช่วงนี้จัดว่าไม่ถึงกับลำบาก แต่ก็ไม่มีให้ใช้ตามใจมากนัก หากรอข่าวการเงินอยู่อาจจะต้องทำใจว่ายังไม่ได้ดั่งใจนัก ยังต้องรอไปอีกซักพัก
คุณจะมีความเครียดในเรื่องของการเงิน หรือสึกกดดันและวิตกกังวลอย่างมาก ควรระวังการใช้เงินแบบตามใจตัวเองมากจนเกินไป อาจจะใช้เงินเพื่อคลายเครียดซึ่งจะทำให้เกิดหนี้สินตามมาทีหลัง ทางที่ดีคุณควรทำบัญชีรายรับรายจ่าย รวมถึงตรวจสอบสถานภาพทางการเงินของตัวคุณเองด้วย อย่าเพิ่งคิดจะซื้อทรัพย์สินหรือของมีค่าในระยะนี้ เพราะมีโอกาสที่จะหมุนเงินไม่ทัน หากมีคนชวนลงทุนหรือทำธุรกิจอะไรในช่วงนี้ควรรอบคอบให้มาก เพราะมีโอกาสโดนโกงหรือขาดทุนจนเจ๊งได้ นอกจากนั้นควรระวังเงินหายหรืออาจทำของมีค่าหายไว้ด้วย ในคนทำธุรกิจของตัวเองควรตรวจสอบเรื่องบัญชีของบริษัทให้ละเอียด เพราะมีโอกาสโดนยักยอกทรัพย์ได้
คุณจะมีโชคลาภทางการเงินเข้ามา ซึ่งจะได้มาจากความสามารถของตัวคุณเอง หากในอดีตมีปัญหาการเงินที่ทำให้วิตกกังวลอยู่ ก็จะถือว่าจะมีการคลี่คลายไปในทิศทางที่ดีขึ้น คุณจะมีโชคทางการเงินแบบไม่คิดไม่ฝัน อาจไม่มากมายนักแต่ก็พอใจในระดับหนึ่ง ในคนที่รอคอยข่าวด้านการเงินอยู่ จะได้รับข่าวดี หรือหากมีคนเคยหยิบยืมเงินของคุณไปก็จะมีโอกาสได้คืนอีกด้วย สำหรับคนที่เป็นเจ้าของธุรกิจ หรือทำธุรกิจของตัวเอง จะเป็นจังหวะที่มีเงินเข้ามาในระบบค่อนข้างมาก หากเป็นพ่อค้าแม่ค้าก็ถือว่าขายดี กำไรงาม หรือใครมีความคิดที่อยากจะต่อยอดทำธุรกิจอื่น ๆ ก็มีโอกาสจะทำได้เช่นกัน
จะมีข่าวเกี่ยวกับเรื่องการเงินเข้ามา เป็นได้ทั้งเจ้าหนี้เก่า หรือลูกหนี้เก่าของคุณ หากในอดีตคุณได้ให้คนอื่นยืมเงินไว้ มีแนวโน้มว่าจะได้รับเงินก้อนนั้นคืน หรือมีคนเข้ามาช่วยเหลือในเรื่องการเงินของคุณ ระยะนี้จะเป็นช่วงที่คุณต้องการจะเคลียร์ปัญหาด้านการเงินที่ยังคาราคาซังอยู่ ในคนที่มีหนี้สินอาจจะต้องการใช้หนี้ให้หมดไปเลยทีเดียวเพราะคุณไม่อยากให้อะไรค้างคานั่นเอง โดยรวมแล้วจะมีการเปลี่ยนแปลงไปในทางที่ดีขึ้น หากมีความคิดที่จะลงทุนก็ถือว่าเป็นจังหวะที่ดี ได้รับผลตอบแทนที่พึงพอใจ คนที่ทำธุรกิจของตัวเองอาจจะมีลูกค้าเก่า ๆ เข้ามาสนับสนุนในงานของคุณ หรือได้รับความช่วยเหลือจากญาติ ๆ ก็ได้เหมือนกัน
สถานการณ์เรื่องการเงินของคุณนั้นจัดว่ายังไม่ถึงกับดีมากนัก แต่ก็อยู่ในระดับที่ไม่ได้ลำบาก หรือเดือดร้อนเรื่องการเงินในระยะนี้ บางคนอาจมีความคิดที่อยากจะลงทุนในเรื่องของอสังหาริมทรัพย์ หรือที่ดิน ซื้อบ้านซื้อที่เก็บไว้ก็ได้เหมือนกัน ซึ่งถ้าหากว่าคุณไม่ได้มีภาระด้านการเงินมากนัก ก็สามารถซื้อได้ คนที่รอข่าวการเงินอยู่อาจจะต้องรอนานซักหน่อย แต่ก็มีโอกาสได้อยู่เหมือนกัน ส่วนคนที่เคยให้ใครหยิบยืมเงินไปนั้นโอกาสได้คืนมีอยู่บ้าง แต่ว่านานมากจนคุณอาจจะลืมไปแล้วถึงได้เงินคืน คนที่ทำธุรกิจส่วนตัวอาจมีความคิดที่อยากขยับขยายธุรกิจของคุณ แต่ควรรอจังหวะก่อนเพราะการเงินยังไม่ราบรื่นเท่าไรนัก